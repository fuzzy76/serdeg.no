Title: Informasjonskapselinnstillinger
Slug: informasjonskapselinnstillinger

Nettlesere skiller mellom to typer informasjonskapsler, de som settes av
nettsiden du besøker og de som settes av andre sider (såkalte
tredjeparts informasjonskapsler).

Informasjonskapsler satt av nettsiden du besøker er i mange tilfeller
nødvendige, ettersom de brukes for å holde rede på innlogging og
innstillinger du gjør. Mens tredjeparts informasjonskapsler sjelden har
annen funksjon enn å spore deg.

De fleste nettlesere har en innstilling som lar deg begrense tredjeparts
informasjonskapsler. Dette betyr at KUN serveren som står i adresselinja
i nettleseren får lov å benytte informasjonskapsler, mens alle andre
blir blokkerte.

I det siste har også mange nettlesere fått et valg om å "be nettsteder
om å ikke spore meg" (Do-Not-Track). Dette er en relativt ny og
omdiskutert standard, som avhenger av at serverene respekterer denne
innstillingen. Det er det dessverre mange som ikke gjør.

 
