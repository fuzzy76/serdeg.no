Title: Spørsmål
Slug: sporsmal
URL: sporsmal/
Save_as: sporsmal/index.html

Hjelper ikke disse tiltakene kriminelle?
: Jovisst, på samme måter som gardiner også gjør det. Men vil du bo uten,
  bare fordi noen gjør skumle ting bak?

Jeg har ingenting å skjule
: Lukker du døren når du benytter toalettet? Har du gardiner hjemme? At
  man vil ha privatliv er ikke synonymt med at man gjør noe galt. Det
  samme prinsippet gjelder når man velger å sende brev i konvolutt
  istedenfor som postkort.

Hvor kan jeg spørre om hjelp til å utføre tiltakene?
: Vi har dessverre ikke noen support-tjeneste eller diskusjonsforum (enda ihvertfall). Den enkleste måten er nok å
  spørre på [Facebook](https://www.facebook.com/serdeg.no) eller
  [Twitter](https://twitter.com/intent/tweet?button_hashtag=SerDeg.no) hvor du kan tagge brukeren
  [\@SerDeg](https://twitter.com/serdeg). Men på generelt grunnlag har vi nok ikke kapasitet til
  å "håndholde" enkeltbrukere. Forslag til forbedring av artiklene mottas derimot med takk!

Hvor kan jeg sende forslag og tilbakemeldinger?
: Det anbefalte stedet er issue-trackeren på Github. Du kan også bruke vår 
  [IRC-kanal \#serdeg.no på Freenode](http://webchat.freenode.net/?channels=%23serdeg.no)
  (lenken åpner webchat, men ikke forvent rask respons),
  [Facebook](https://www.facebook.com/serdeg.no) eller
  [Twitter](https://twitter.com/serdeg).

Dette er en god sak, jeg vil hjelpe!
: Vil du bidra med arbeid, tar vi gladelig i mot både hjelp i [issue-køa](https://github.com/fuzzy76/serdeg.no/issues)
  og pull-requests mot [repositoriet på Github](https://github.com/fuzzy76/serdeg.no/). Vi blir også veldig
  takknemlige for hjelp til å spre det glade budskap. :) Vil du gjøre mer for saken anbefaler vi at du melder deg inn
  i og støtter [foreningene listet på lenkesiden](http://serdeg.no/lenker/#foreninger).

Hvilken personvernpolicy har dere?
: Den eneste statistikkløsningen vi benytter lagrer ingen identifiserbar
  informasjon (heller ikke IP-adresser). Vi vil vite minst mulig om deg,
  alt vi vil er å nå ut til folk. Vil du kontakte oss 100% anonymt
  anbefaler vi at du benytter [kontaktskjemaet](http://serdeg.no/kontakt/)
  via [TOR](http://serdeg.no/tiltak/anonyme-p2p-nettverk/).

Hvem står bak denne siden?
: Denne siden er laget på privat initiativ av
  [Håvard Pedersen](http://fuzzy76.net/), en indignert nerd. Serverplass og
  SSL-sertifikater er sponset av [Host1 AS](http://host1.no/) og logo er
  sponset av [Enjoy Design AS](http://enjoydesign.no).

Hvilken lisens har dere på nettstedet?
: Creative Commons<a href="https://creativecommons.org/licenses/by/4.0/">CC-BY-4.0</a>. Kort fortalt kan du bruke
  innholdet fritt så lenge du krediterer nettstedet "SerDeg.no".

Du har glemt å nevne X, du må skrive mer om X
: For all del, tips meg gjerne via kanalene nevnt ovenfor. Men sjansen er
  også stor for at jeg har utelatt det med vilje. Jeg har kuttet
  informasjonsmengden med hard hånd fordi målet er å ikke overvelde folk
  med for mye. Siden er altså ikke ment å være et komplett oppslagsverk.
  :)

Hvilke teknologier benytter siden?
: * [Pelican](http://blog.getpelican.com) er en static site generator i Python som produserer nettstedet fra Markdown-filer.
  * [Bootstrap 4](http://getbootstrap.com) er et CSS-rammeverk som danner grunnmuren for designet.
  * [Shariff](https://github.com/heiseonline/shariff) er delingsknapper for sosiale medier som forhindrer sporing.
  * [Font Awesome](http://fontawesome.io) for grafiske symboler