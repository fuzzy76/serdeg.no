Title: Kjennelse rundt opplåsing av mobiltelefon med fingeravtrykk
Date: 2016-02-10 12:24
Slug: kjennelse-rundt-opplasing-av-mobiltelefon-med-fingeravtrykk

Artikkel fra Bergensavisen: [Politiet får tvinge 27-årings tommel ned på
mobilen](http://www.ba.no/nyheter/politi/kriminalitet-og-rettsvesen/politiet-far-tvinge-27-arings-tommel-ned-pa-mobilen/s/5-8-274391)

Dette er en problemstilling som har kommet opp i senere tid fordi
fingeravtrykk befinner seg i et juridisk grenseland mellom fysisk nøkkel
(som politiet har lov til å kreve) og passord (som politiet ikke kan
kreve). Vår holdning er at dette bør sidestilles med et passord,
ettersom bruksområdet her er det samme.

SerDeg.no vil i løpet av kort tid komme med en artikkel om sikker
lagring av data, og utvide noen av programvareanbefalingene til å også
gjelde mobile enheter. I mellomtiden anbefaler vi alle med slike
smarttelefoner å:

1. Fjerne muligheten for å sette telefonen i flight mode uten at den
   låses opp først (slik at den kan fjernslettes).
2. Slå på sletting av telefonen etter x antall mislykkede forsøk.
3. Skifte låsefinger til en ukurant finger slik at det både blir
   vanskeligere å tvinge deg til å låse opp, og lettere å gjøre en del
   feilforsøk når du prøver å huske hvilken finger du brukte...

Eller i verste fall, slutte å bruke fingeravtrykksensor til opplåsing.
